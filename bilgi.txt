kat mülkiyeti:  inşaatı tamamlanan binaların her bir bağımsız bölümü için yapı oturum izin belgesi alınmasıyla oluşturulan tapu niteliğine deniyor.
Kat mülkiyetli her bir bölüm, bağımsız olarak kiralanma, satılma ve miras bırakılma hakkına sahip olur. Taşınmaz içindeki merdiven ve asansör gibi müşterek kullanılan alanlar için ise ortak mülkiyet geçerlidir. Mülk sahipleri, kendilerine ait bağımsız bölümlerin idare ve kullanım özgürlüğüne sahiptir.

kat irtifakı, inşaat proje ya da yapım aşamasındayken satın alınan bağımsız bölüme düşen arsa payı anlamında kullanılan bir kavramdır. Dolayısıyla kat irtifakı, inşaat sırasında alınan geçici bir belgedir.
Kat irtifakı ve kat mülkiyeti arasındaki en temel farkı iskân belgesi oluşturur. Kat irtifaklı yapılarda yapı kullanım izin belgesi bulunmaz ve satın alınan bölümün hangi katta olduğu gibi bilgiler resmiyet kazanmaz.

İskanı alınmamış ve kat irtifakı bulunmayan yapılardan daire aldığınızda hisseli tapu çeşitleri almış oluyorsunuz. Halk arasında “arsa tapulu” olarak da bilinen bu binalar tapu kayıtlarında gözükmezler. Eğer, arsa tapulu bir binadan daire alıyorsanız, binanın yapıldığı arsadan pay almış oluyorsunuz.

Müstakil olması tapunun tek kişiye ait olduğunu ve satış için iki kişinin anlaşmasının yeterli olduğu anlamına gelir.

Hisseli tapuyu satın almada öncelikli hak diğer hisse sahiplerinindir. Hisse sahipleri, satın almak istedikleri zaman tapuda belirtilen satış bedeli üzerinden gayrimenkul hissesini edinebilirler. 
Tüm maliklerin payı oransal olarak bellidir, taşınmazın bütünü üzerinde belli oranda maliktirler. Bu kişiler, taşınmazın bir bölümüne sahip olur ve bu hisseleri üzerinde tam hak sahibidir. Yani hissedarlar, sahip oldukları hisseyi satma, kiraya verme veya ipotek etme hakkına sahiptirler.





